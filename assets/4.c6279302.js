const a=`{"head": {"author": "Mikhail Bulgakov", "title": "Il Maestro e Margherita"}, "body": [{"t": "h2", "c": "CAPITOLO QUARTO", "p": 446}, {"t": "h2", "c": "L'inseguimento", "p": 447}, {"t": "text", "c": ["Si spensero le isteriche urla femminili, tacquero gli stridenti fischietti dei poliziotti, due ambulanze portarono via: l'una, il corpo decapitato e la testa tagliata all'obitorio e l'altra, la bella conducente ferita dalle schegge di un vetro, alcuni portinai dai bianchi grembiuli spazzarono via i frammenti di vetro e cosparsero di sabbia le pozze di sangue; e Ivan Nikolaevi , che si era lasciato cadere su una panchina senza arrivare fino all'uscita, vi si accasci\xF2."], "p": 448}, {"t": "text", "c": ["Tent\xF2 pi\xFA volte di alzarsi, ma le gambe non gli ubbidivano: gli era venuta una specie di paralisi."], "p": 449}, {"t": "text", "c": ["Il poeta si era precipitato verso l'uscita non appena aveva sentito il primo urlo, e aveva visto la testa saltellare sul selciato.", "Era talmente scosso che, lasciatosi cadere sulla panchina, si morse una mano fino a farla sanguinare.", "Di quel pazzo di tedesco, naturalmente, si era dimenticato e cercava di capire una cosa sola: come era possibile che avesse appena parlato con Berlioz e, un momento dopo, quella testa..."], "p": 450}, {"t": "text", "c": ["Agitata, la gente correva davanti al poeta lungo il viale, gettando esclamazioni, ma Ivan Nikolaevi non percepiva le loro parole."], "p": 451}, {"t": "text", "c": ["Inaspettatamente, per\xF2, vicino a lui si incontrarono due donne, una, col naso appuntito e la testa scoperta, grid\xF2 all'altra queste parole proprio sopra l'orecchio del poeta:"], "p": 452}, {"t": "text", "c": ["-... Annu\u0161ka, la nostra Annu\u0161ka!", "Quella della Sadovaja!", "Guarda che ha combinato!... Ha comperato dell'olio di girasole dal droghiere, e, paf!, la bottiglia le si rompe contro il cancello del giardino! Si \xE8 rovinata tutta la gonna, e tirava certi moccoli!...", "E lui, poverino, si vede che \xE8 scivolato ed \xE8 andato a finire sulle rotaie..."], "p": 453}, {"t": "text", "c": ["Di tutto quello che aveva gridato la donna, il cervello sconvolto di Ivan Nikolaevi aveva afferrato una sola parola: \xABAnnu\u0161ka\xBB... - Annu\u0161ka...", "Annu\u0161ka?... - borbott\xF2 il poeta guardandosi intorno allarmato, - un momento..."], "p": 455}, {"t": "text", "c": ["Alla parola \xABAnnu\u0161ka\xBB si associarono \xABolio di girasole\xBB, e poi, chi sa perch\xE9, \xABPonzio Pilato\xBB.", "Il poeta respinse Pilato, e cominci\xF2 a connettere una serie di associazioni a partire da \xABAnnu\u0161ka\xBB. La catena si form\xF2 molto presto e subito lo condusse a quel matto di professore."], "p": 456}, {"t": "text", "c": ["\xABScusate!", "L'aveva ben detto, lui, che la riunione non ci sarebbe stata perch\xE9 Annu\u0161ka aveva rovesciato l'olio.", "E difatti la riunione non ci sar\xE0! Non basta, ha detto chiaro e tondo che una donna avrebbe tagliato la testa a Berlioz?!", "S\xED, s\xED, s\xED! Il tram era guidato da una donna!", "Che cosa significa tutto questo, eh?\xBB"], "p": 457}, {"t": "text", "c": ["Non rimaneva ombra di dubbio che il misterioso consulente conosceva con esattezza e in anticipo come si sarebbe svolta l'atroce morte di Berlioz.", "Due pensieri penetrarono allora nel cervello del poeta.", "Il primo: \xABNon \xE8 affatto pazzo, sono tutte sciocchezze\xBB, e il secondo: \xABNon l'avr\xE0 mica tramato lui?\xBB", "\xABMa, scusate tanto, in che modo?! Eh no, questo lo sapremo!\xBB"], "p": 459}, {"t": "text", "c": ["Facendo uno sforzo enorme, Ivan Nikolaevi si alz\xF2 dalla panchina e torn\xF2 a precipizio l\xE0 dove aveva parlato col professore.", "Per fortuna, questi non era ancora andato via."], "p": 460}, {"t": "text", "c": ["Sulla Bronnaja i lampioni erano gi\xE0 accesi, sopra i Patriar\u0161ie splendeva la luna dorata, e nella sua luce sempre ingannevole a Ivan Nikolaevi sembr\xF2 che l'uomo stesse in piedi, tenendo sotto il braccio non una canna, ma una spada."], "p": 461}, {"t": "text", "c": ["L'ex maestro di cappella furbacchione sedeva al posto dove poco prima si trovava Ivan Nikolaevi .", "Adesso il vagabondo si era messo sul naso un paio di occhiali a molla chiaramente superfluo, dato che una delle lenti mancava e l'altra era incrinata.", "Cos\xED quel tizio a quadretti sembrava ancora pi\xFA repellente di quanto non fosse quando aveva indicato la via delle rotaie a Berlioz."], "p": 462}, {"t": "text", "c": ["Con il cuore che gli si gelava, Ivan si avvicin\xF2 al professore e, guardatolo in faccia, si convinse che non presentava il minimo sintomo di pazzia."], "p": 463}, {"t": "text", "c": ["- Confessi: chi \xE8 lei? - chiese Ivan con voce sorda."], "p": 464}, {"t": "text", "c": ["Il forestiero s'imbronci\xF2, gli diede un'occhiata come se lo vedesse per la prima volta in vita sua, e rispose con ostilit\xE0:"], "p": 465}, {"t": "text", "c": ["- Non capire... non parlare russo..."], "p": 466}, {"t": "text", "c": ["- Sua eccellenza non capisce il russo, - intervenne dalla panchina il maestro di cappella, bench\xE9 nessuno gli avesse chiesto di spiegare le parole del forestiero."], "p": 467}, {"t": "text", "c": ["- La smetta di fingere! - disse minaccioso Ivan, e si sent\xED rimescolare la pancia. - Un attimo fa, lei parlava russo alla perfezione.", "Lei non \xE8 tedesco n\xE9 professore!", "Lei \xE8 un assassino e una spia!...", "Fuori i documenti! - url\xF2 infuriato Ivan."], "p": 468}, {"t": "text", "c": ["L'enigmatico professore torse con un senso di ripugnanza la bocca gi\xE0 storta, e si strinse nelle spalle."], "p": 469}, {"t": "text", "c": ["- Signore! - s'intrufol\xF2 di nuovo il disgustoso maestro di cappella. - Perch\xE9 disturba un turista straniero?", "Ne risponder\xE0 di fronte alla legge! Il sospetto professore assunse un'espressione altera, si volt\xF2 e piant\xF2 in asso Ivan."], "p": 470}, {"t": "text", "c": ["Il poeta non sapeva che pesci pigliare.", "Ansimando, si rivolse al maestro di cappella:"], "p": 471}, {"t": "text", "c": ["- Ehi, signore, mi aiuti a fermare un criminale!", "Lei ha l'obbligo di farlo!"], "p": 472}, {"t": "text", "c": ["Il maestro di cappella si anim\xF2 al massimo, balz\xF2 in piedi e urlo:"], "p": 473}, {"t": "text", "c": ["- Quale criminale?", "Dov'\xE8?", "Un criminale straniero? - i suoi occhietti brillarono di allegria.", "- Quello?", "Se \xE8 un criminale, per prima cosa bisogna urlare \xABAiuto!\xBB", "Se no, scappa. Dai, insieme! - e spalanc\xF2 le fauci."], "p": 474}, {"t": "text", "c": ["Confuso, Ivan diede retta al maestro di cappella buontempone e grid\xF2: \xABAiuto!\xBB, ma l'altro lo ingann\xF2 e non grid\xF2 niente."], "p": 475}, {"t": "text", "c": ["L'isolato urlo rauco di Ivan non diede buoni risultati.", "Due ragazze si scansarono, ed egli ud\xED la parola: \xABUbriaco\xBB."], "p": 476}, {"t": "text", "c": ["- Ah, sei suo complice? - grid\xF2 Ivan arrabbiandosi. Mi stai prendendo in giro?", "Lasciami passare!"], "p": 477}, {"t": "text", "c": ["Ivan si slanci\xF2 a destra, e anche il maestro di cappella si slanci\xF2 a destra, Ivan si slanci\xF2 a sinistra, e altrettanto fece quel mascalzone. - Lo fai apposta a starmi tra i piedi? - grid\xF2 Ivan infuriandosi."], "p": 478}, {"t": "text", "c": ["- Consegner\xF2 pure te alla polizia!"], "p": 479}, {"t": "text", "c": ["Ivan tent\xF2 di afferrare quel farabutto per una manica, ma manc\xF2 il colpo e non prese un bel nulla: sembrava che la terra lo avesse inghiottito."], "p": 480}, {"t": "text", "c": ["Ivan lanci\xF2 un'esclamazione, guard\xF2 davanti a s\xE9 e vide l'odioso sconosciuto. Il professore si trovava gi\xE0 presso l'uscita che d\xE0 sul vicolo Patriar\u0161ij, e non era solo.", "Il pi\xFA che sospettabile maestro di cappella aveva fatto in tempo a unirsi a lui.", "Ma non era ancora tutto. Il terzo di quella compagnia era un gatto sbucato da chi sa dove, grosso come un maiale, nero come il carbone o come un corvo, con tremendi baffi da cavalleggero.", "Il terzetto avanzava verso il Patriar\u0161ij, e il gatto camminava sulle zampe posteriori."], "p": 481}, {"t": "text", "c": ["Ivan si precipit\xF2 dietro ai malfattori e si convinse subito che raggiungerli sarebbe stato difficilissimo."], "p": 482}, {"t": "text", "c": ["Il terzetto attravers\xF2 fulmineo il vicolo e si ritrov\xF2 sulla Spiridonovka.", "Per quanto Ivan affrettasse il passo, la distanza tra lui e gli inseguiti non diminuiva affatto.", "Non fece in tempo a riaversi che, dopo la calma Spiridonovka, si ritrov\xF2 alle Porte Nikitskie, dove aument\xF2 lo svantaggio a causa della calca. Per di pi\xFA, a questo punto la banda dei criminali decise di mettere in atto la classica mossa banditesca di sparpagliarsi in varie direzioni."], "p": 483}, {"t": "text", "c": ["Con grande agilit\xE0 il maestro di cappella si intrufol\xF2 in un autobus in corsa che volava verso la piazza dell'Arbat e si dilegu\xF2.", "Avendo perso uno degli inseguiti, Ivan concentr\xF2 la sua attenzione sul gatto, e vide quello strano animale avvicinarsi al predellino del vagone di testa del tram A immobile alla fermata, spingere via con insolenza una donna, afferrare la maniglia e tentare perfino di dare una moneta da dieci copeche alla bigliettaia attraverso un finestrino aperto per l'afa."], "p": 484}, {"t": "text", "c": ["Il comportamento del gatto sbalord\xED talmente Ivan da lasciarlo immobile davanti alla drogheria sull'angolo; e subito una seconda volta, ma con molta pi\xFA forza, egli fu sbalordito dal comportamento della bigliettaia.", "Questa, non appena vide il gatto che saliva sul tram, grid\xF2 con una rabbia che la scuoteva tutta:"], "p": 485}, {"t": "text", "c": ["- \xC8 vietato ai gatti!", "\xC8 vietato portare gatti!", "Passa via!", "Scendi, se no chiamo la polizia!"], "p": 486}, {"t": "text", "c": ["N\xE9 la bigliettaia n\xE9 i passeggeri furono colpiti dalla cosa principale: non dal fatto che un gatto salisse sul tram, questo poteva ancora passare, ma dal fatto che volesse pagare il biglietto!"], "p": 487}, {"t": "text", "c": ["Il gatto si dimostr\xF2 animale non soltanto solvibile, ma anche disciplinato.", "Alla prima sgridata della bigliettaia cess\xF2 l'attacco, si stacc\xF2 dal predellino e si sedette alla fermata, soffregandosi i baffi con la monetina.", "Ma non appena la bigliettaia diede il segnale e il tram si mosse, il gatto si comport\xF2 come chiunque sia cacciato da un tram, sul quale deve viaggiare per forza. Dopo essersi lasciato passare davanti tutte e tre le vetture, balz\xF2 sulla parte posteriore dell'ultima, si afferr\xF2 con la zampa a un tubo che usciva dal veicolo e fil\xF2 via, economizzando in tal modo il prezzo della corsa."], "p": 488}, {"t": "text", "c": ["Per colpa di quello sporco gatto, Ivan per poco non perdeva il principale dei tre, il professore.", "Ma per fortuna quello non fece in tempo a tagliare la corda: Ivan vide il berretto grigio emergere tra la folla, all'inizio della Bol\u2019saja Nikitskaja, ora via Herzen.", "In un batter d'occhio vi arriv\xF2 anche lui. Ma senza alcun successo. Il poeta affrett\xF2 il passo, poi si mise a trottare, urtando i passanti, eppure non riusc\xED ad avvicinarsi al professore nemmeno di un centimetro."], "p": 489}, {"t": "text", "c": ["Per quanto Ivan fosse sconvolto, pure fu colpito dalla velocit\xE0 soprannaturale con cui si svolgeva l'inseguimento. Non erano ancora passati venti secondi dalle Porte Nikitskie che gi\xE0 lo accecavano le luci dell'Arbat.", "Ancora qualche secondo, ed ecco un vicolo buio dai marciapiedi sbilenchi, dove Ivan Nikolaevi cadde facendosi male al ginocchio.", "Di nuovo un viale illuminato: via Kropotkin, poi un vicolo, poi l'Ostozenka, ancora un vicolo, squallido, brutto e male illuminato. Proprio qui Ivan Nikolaevi perse in modo definitivo colui che stava inseguendo. Il professore era scomparso."], "p": 490}, {"t": "text", "c": ["Ivan Nikolaevi rimase perplesso, ma non a lungo, perch\xE9 di colpo cap\xED che il professore doveva per forza trovarsi nella casa numero 13 e, senza fallo, nell'appartamento numero 47."], "p": 491}, {"t": "text", "c": ["Ivan Nikolaevi irruppe nell'androne, vol\xF2 al secondo piano, trov\xF2 subito l'appartamento e suon\xF2 con impazienza.", "Non dovette aspettare a lungo. La porta gli fu aperta da una bimbetta sui cinque anni che se ne and\xF2 via subito senza chiedergli niente."], "p": 492}, {"t": "text", "c": ["L'enorme anticamera, estremamente trascurata, era illuminata debolmente da una minuscola lampadina a filamento di carbone appesa sotto l'alto soffitto nero di sporcizia; al muro era agganciata una bicicletta senza gomme; c'era un'enorme cassapanca rivestita di ferro, e sul palchetto sopra l'attaccapanni si trovava un berretto invernale coi lunghi paraorecchie penzolanti.", "Dietro una delle porte, una rimbombante voce maschile urlava iraconda dei versi nell'apparecchio radiofonico."], "p": 493}, {"t": "text", "c": ["Ivan Nikolaevi non fu per niente imbarazzato da quell'ambiente sconosciuto e si diresse verso il corridoio, ragionando cos\xED: \xABSi \xE8 certamente nascosto nel bagno\xBB.", "Il corridoio era buio. Dopo aver urtato pi\xFA volte contro le pareti, Ivan vide sotto una porta una debole striscia di luce, trov\xF2 a tastoni la maniglia e le diede un leggero strappo.", "Il gancio salt\xF2 via, Ivan si ritrov\xF2 proprio nel bagno e pens\xF2 di aver avuto fortuna."], "p": 494}, {"t": "text", "c": ["Per\xF2 non tanta quanta occorreva!", "Un'ondata di caldo umido lo invest\xED e, alla luce delle braci accese nello scaldabagno, egli vide grossi tini appesi alle pareti, e la vasca coperta di orrende macchie nere per lo smalto saltato via.", "Bene, in quella vasca stava in piedi una signora nuda, tutta insaponata e con una spugna in mano.", "Quando Ivan fece irruzione, essa strizz\xF2 gli occhi come fanno i miopi, e scambiandolo per un altro in quell'infernale illuminazione, disse, con voce sommessa e allegra:"], "p": 495}, {"t": "text", "c": ["- Kiriu\u0161ka!", "Non faccia lo stupido! \xC8 impazzito?...", "F\xEBdor Ivanovi\xE8 sta per rientrare.", "Esca subito! - e minacci\xF2 Ivan con la spugna."], "p": 496}, {"t": "text", "c": ["Si trattava evidentemente di un equivoco, e la colpa, naturalmente, era di Ivan Nikolaevi .", "Ma lui non volle riconoscerlo e, dopo aver esclamato con riprovazione: \xABSvergognata...\xBB, si ritrov\xF2 d'un tratto in cucina.", "Non vi era nessuno, e nella penombra stavano silenziosi sulla stufa una decina di fornelli a petrolio spenti.", "Un unico raggio di luna, filtrando attraverso la finestra polverosa, non lavata da anni, illuminava parcamente l'angolo dove, coperta di ragnatele e polvere, era appesa un'icona dimenticata, dietro la cui cornice spuntavano le estremit\xE0 di due ceri nuziali.", "Sotto la grande icona ce n'era un'altra, di carta, attaccata con uno spillo."], "p": 497}, {"t": "text", "c": ["Nessuno sa quale pensiero dominasse Ivan in quel momento, fatto sta che, prima di fuggire dall'ingresso di servizio, si appropri\xF2 di uno dei due ceri, nonch\xE9 della piccola icona di carta.", "Con quegli oggetti, egli abbandon\xF2 l'alloggio sconosciuto, borbottando qualcosa, vergognandosi al pensiero di quello che era successo nel bagno, e cercando involontariamente d'indovinare chi potesse essere quell'insolente Kirjuska, e se fosse lui il proprietario di quell'antipatico berretto coi paraorecchie."], "p": 498}, {"t": "text", "c": ["Nel vicolo deserto e desolato il poeta si volt\xF2 per cercare il fuggiasco, ma non se ne vedeva l'ombra.", "Ivan disse allora con fermezza a se stesso: - Ma \xE8 naturale, \xE8 sulla Moscova!", "Avanti!"], "p": 500}, {"t": "text", "c": ["Si sarebbe dovuto, forse, chiedere a Ivan Nikolaevi perch\xE9 riteneva che il professore fosse proprio sulla Moscova e non in qualche altro luogo. Il guaio \xE8 che non c'era nessuno che potesse chiederglielo. L'abominevole vicoletto era completamente deserto."], "p": 501}, {"t": "text", "c": ["Dopo pochissimo tempo si pot\xE9 vedere Ivan Nikolaevi sulla scalinata di granito dell'anfiteatro della Moscova."], "p": 502}, {"t": "text", "c": ["Dopo essersi tolto i vestiti, Ivan li affid\xF2 a un simpatico uomo barbuto che stava fumando una sigaretta fatta a mano, vicino a un camiciotto bianco strappato e a un paio di scarpe scalcagnate e slacciate.", "Agit\xF2 le braccia per rinfrescarsi e si tuff\xF2 ad angelo nell'acqua.", "Il fiato gli si mozz\xF2, tanto era fredda, e gli balen\xF2 perfino l'idea che forse non ce l'avrebbe fatta a risalire a galla.", "Tuttavia ci riusc\xED, e soffiando e sbuffando, con gli occhi tondi dall'emozione, Ivan Nikolaevi si mise a nuotare nell'acqua nera che puzzava di petrolio, tra i riflessi zigzaganti dei lampioni del lungofiume."], "p": 503}, {"t": "text", "c": ["Quando Ivan, tutto bagnato, saltell\xF2 sui gradini diretto al posto dove, sotto la guardia dell'uomo barbuto, erano rimasti i suoi vestiti, scopr\xED che erano spariti non solo questi ultimi, ma anche il primo, cio\xE8 l'uomo barbuto.", "Nel luogo esatto dove aveva lasciato i suoi vestiti trov\xF2 un paio di mutandoni a righe, il camiciotto strappato, il cero, la piccola icona e una scatola di fiammiferi.", "Dopo aver minacciato non si sa chi, Ivan, pieno d'ira impotente, si mise addosso ci\xF2 che era rimasto."], "p": 504}, {"t": "text", "c": ["A questo punto due considerazioni cominciarono a angustiarlo: la prima, che la tessera del MASSOLIT, dalla quale egli non si staccava mai, era scomparsa, e la seconda, come avrebbe fatto ad attraversare Mosca in quello stato senza incontrare ostacoli? Dopo tutto, era in mutande...", "\xC8 vero che ognuno si dovrebbe occupare dei fatti suoi, ma se avessero fatto delle storie o l'avessero trattenuto..."], "p": 505}, {"t": "text", "c": ["Ivan strapp\xF2 via i bottoni dalle mutande all'altezza delle caviglie, sperando che in tal modo le avrebbero forse scambiate per pantaloni estivi, raccatt\xF2 l'icona, i fiammiferi e il cero, e s'incammin\xF2, dicendo a se stesso: - Da Griboedov!", "Non c'\xE8 dubbio, lui \xE8 l\xED!"], "p": 507}, {"t": "text", "c": ["La citt\xE0 viveva gi\xE0 la sua vita notturna.", "Nella polvere filavano autocarri sferraglianti, e nei cassoni, sopra dei sacchi, c'erano uomini sdraiati a pancia all'aria.", "Tutte le finestre erano spalancate. In ognuna era accesa la luce sotto un paralume arancione, e da tutte le finestre, da tutte le porte, da tutti gli androni, dai tetti e dai solai, dalle cantine e dai cortili prorompeva l'urlo arrochito della Polonaise dall\u2019Evgenij Onegin."], "p": 508}, {"t": "text", "c": ["Le preoccupazioni di Ivan Nikolaevi si rivelarono pienamente giustificate: i passanti gli rivolgevano attenzione e si voltavano a guardarlo.", "Prese quindi la decisione di abbandonare le vie principali e di passare nei vicoli, dove la gente \xE8 meno indiscreta e vi sono minori probabilit\xE0 che importunino un uomo scalzo, esasperandolo con delle battute a proposito di quelle mutande che rifiutavano ostinatamente di assomigliare a dei calzoni."], "p": 509}, {"t": "text", "c": ["Ivan fece cos\xED, si addentr\xF2 nella rete misteriosa dei vicoli dell'Arbat e cominci\xF2 a rasentare i muri, gettando occhiate spaventate, voltandosi ad ogni istante, nascondendosi a volte sotto i portoni ed evitando gli incroci coi semafori e i lussuosi ingressi delle palazzine delle ambasciate."], "p": 510}, {"t": "text", "c": ["Per tutto il difficile percorso, fu tormentato in modo indicibile dall'onnipresente orchestra, col cui accompagnamento un basso cantava gravemente il suo amore per Tat'jana."], "p": 511}]}`;export{a as default};
