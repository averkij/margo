const e=`{"head": {"author": "Mikhail Bulgakov", "title": "Il Maestro e Margherita"}, "body": [{"t": "h2", "c": "CAPITOLO DECIMO", "p": 1083}, {"t": "h2", "c": "Notizie da Jalta", "p": 1084}, {"t": "text", "c": ["Mentre a Nikanor Ivanovi succedeva questa disgrazia sempre sulla Sadovaja, a poca distanza dal 302 bis, nell'ufficio di Rimskij, direttore finanziario del Variet\xE0, si trovavano due persone: Rimskij stesso e Varenucha, amministratore del teatro."], "p": 1022}, {"t": "text", "c": ["Il grande ufficio, sito al primo piano del teatro, aveva due finestre sulla Sadovaja, e una terza, proprio alle spalle del direttore seduto alla sua scrivania, che dava sul giardino estivo del Variet\xE0, dove si trovavano il bar, il tirassegno, e un palcoscenico all'aperto.", "L'arredamento dell'ufficio comprendeva, oltre alla scrivania, dei vecchi manifesti appesi al muro, un tavolino con una caraffa d'acqua, quattro poltrone e, in un angolo, un supporto su cui stava l'antico bozzetto impolverato di uno spettacolo.", "S'intende che c'era anche una vecchia cassaforte scrostata di piccole dimensioni, sulla sinistra di Rimskij, vicino alla scrivania."], "p": 1023}, {"t": "text", "c": ["Sin dal mattino, Rimskij era di cattivo umore, mentre Varenucha era, al contrario, animatissimo e attivo in modo particolarmente irrequieto.", "Per\xF2 la sua energia non trovava sfogo. Varenucha si era nascosto nell'ufficio del direttore finanziario per sfuggire ai postulanti di biglietti di favore che gli avvelenavano l'esistenza, soprattutto quando il programma cambiava.", "Oggi era proprio una di quelle giornate."], "p": 1025}, {"t": "text", "c": ["Non appena squillava il telefono, Varenucha prendeva il ricevitore e mentiva: - Chi?", "Varenucha?", "Non c'\xE8.", "\xC8 fuori teatro. - Per favore, telefona ancora una volta a Lichodeev, disse con irritazione Rimskij."], "p": 1028}, {"t": "text", "c": ["- Ma se non \xE8 in casa.", "Ho gi\xE0 mandato Karpov, nell'appartamento non c'\xE8 nessuno."], "p": 1029}, {"t": "text", "c": ["- Il diavolo se lo porti! - sibilava Rimskij facendo scorrere le dita sulla calcolatrice."], "p": 1030}, {"t": "text", "c": ["La porta si apr\xED, e un inserviente trascin\xF2 dentro un grosso pacco di manifesti supplementari appena stampati; sui fogli verdi era impresso a grosse lettere rosse: Ogni giorno da oggi al Teatro di Variet\xE0 fuori programma IL PROFESSOR WOLAND Sedute di magia nera e totale smascheramento della medesima Allontanandosi dal manifesto che aveva buttato sul bozzetto, Varenucha lo ammir\xF2 e ordin\xF2 all'inserviente di farli immediatamente affiggere tutti."], "p": 1033}, {"t": "text", "c": ["- Bene... d\xE0 nell'occhio... - osserv\xF2 Varenucha quando l'inserviente si fu allontanato."], "p": 1034}, {"t": "text", "c": ["- A me invece questa fantasia non piace per niente, brontol\xF2 Rimskij, guardando con malanimo il manifesto attraverso gli occhiali cerchiati di corno, - e mi stupisco che gli abbiano dato il permesso per queste rappresentazioni."], "p": 1035}, {"t": "text", "c": ["- No, Grigorij Danilovi , non dirlo!", "\xC8 una mossa molto sottile. Tutto il sugo sta nello smascheramento."], "p": 1036}, {"t": "text", "c": ["- Non so, non so, io non ci vedo alcun sugo... ne inventa sempre una!...", "Almeno ci avesse fatto vedere questo mago!", "Tu almeno l'hai visto?", "Dove l'avr\xE0 pescato, il diavolo lo sa!"], "p": 1037}, {"t": "text", "c": ["Si scopr\xED che neppure Varenucha aveva mai visto il mago.", "Ieri, Stepa (\xABsembrava pazzo\xBB, secondo Rimskij) era arrivato di corsa dal direttore finanziario con una bozza di contratto gi\xE0 redatta, aveva dato ordine di copiarlo immediatamente e di pagare Woland.", "Il mago poi era scomparso, e nessuno l'aveva visto, tranne Stepa."], "p": 1038}, {"t": "text", "c": ["Rimskij tir\xF2 fuori l'orologio, vide che segnava le due e cinque, e and\xF2 su tutte le furie.", "C'era di che!", "Lichodeev aveva telefonato verso le undici, dicendo che sarebbe giunto di li a mezz'ora, e non solo non era arrivato, ma era pure scomparso da casa."], "p": 1039}, {"t": "text", "c": ["- Ho tutto bloccato! - ruggiva Rimskij, puntando il dito verso il mucchio di documenti che aspettavano la firma."], "p": 1040}, {"t": "text", "c": ["- Non sar\xE0 mica andato a finire sotto un tram, come Berlioz? - diceva Varenucha tenendo incollato l'orecchio al ricevitore, in cui si sentivano lunghi, inutili squilli."], "p": 1041}, {"t": "text", "c": ["- Non sarebbe male... - disse Rimskij a denti stretti con voce che a stento si poteva sentire."], "p": 1042}, {"t": "text", "c": ["In quell'istante entr\xF2 nell'ufficio una donna in divisa, col berretto a visiera, la gonna nera e scarpette basse.", "Dalla piccola borsa attaccata alla cintura, la donna trasse un quadratino bianco e un quaderno, e disse:"], "p": 1043}, {"t": "text", "c": ["- \xC8 qui il Variet\xE0?", "C'\xE8 un telegramma lampo per voi.", "Firmi qui."], "p": 1044}, {"t": "text", "c": ["Varenucha fece uno scarabocchio nel quaderno della donna, e non appena la porta le si chiuse dietro, apr\xED la busta."], "p": 1045}, {"t": "text", "c": ["Dopo aver letto il telegramma, cominci\xF2 a sbattere le palpebre e pass\xF2 il foglio a Rimskij."], "p": 1046}, {"t": "text", "c": ["Il contenuto del telegramma era il seguente: \xABDA JALTA A MOSCA - VARIET\xC0 - OGGI ORE UNDICI E MEZZO PRESENTATOSI A PUBBLICA SICUREZZA ALIENATO CASTANO CAMICIA NOTTE PANTALONI SENZA SCARPE DICHIARANDOSI LICHODEEV DIRETTORE VARIET\xC0 STOP TELEGRAFATE PUBBLICA SICUREZZA JALTA DOVE TROVASI DIRETTORE LICHODEEV\xBB. - Cose dell'altro mondo! - esclam\xF2 Rimskij, e soggiunse: - Altra sorpresa!"], "p": 1048}, {"t": "text", "c": ["- Uno Pseudodemetrio!, - esclam\xF2 Varenucha e disse nel ricevitore: - Telegrammi? Addebitare al Variet\xE0. Telegramma lampo.", "Pronti?", "\xABPUBBLICA SICUREZZA JALTA -' DIRETTORE LICHODEEV TROVASI MOSCA - Firmato: DIRETTORE FINANZIARIO RIMSKIJ\xBB..."], "p": 1049}, {"t": "text", "c": ["Senza tener conto della comunicazione sull'impostore di Jalta, Varenucha si rimise al telefono per cercare Stepa a casaccio, senza naturalmente trovarlo.", "Nel preciso momento in cui Varenucha, col ricevitore in mano, rifletteva dove avrebbe ancora potuto telefonare, entr\xF2 la stessa donna che aveva portato il primo telegramma, e consegn\xF2 a Varenucha un'altra busta.", "Varenucha si affrett\xF2 ad aprirla, lesse lo scritto e fischi\xF2."], "p": 1050}, {"t": "text", "c": ["- Che c'\xE8 ancora? - chiese Rimskij, con una smorfia nervosa."], "p": 1051}, {"t": "text", "c": ["Varenucha gli porse in silenzio il telegramma, e il direttore finanziario vi lesse: \xABSUPPLICO CREDERE STOP CAPITATO JALTA CAUSA IPNOTISMO WOLAND STOP TELEGRAFATE PUBBLICA SICUREZZA CONFERMA IDENTIT\xC0 - Firmato: LICHODEEV\xBB."], "p": 1052}, {"t": "text", "c": ["Rimskij e Varenucha, con le teste che si toccavano, rilessero il telegramma, e, dopo averlo letto, si fissarono in silenzio."], "p": 1053}, {"t": "text", "c": ["- Cittadini! - si arrabbi\xF2 la donna. - Prima firmate, poi potrete tacere finch\xE9 vorrete!", "Ho dei telegrammi lampo da distribuire, io!"], "p": 1054}, {"t": "text", "c": ["Varenucha, senza distogliere gli occhi dal foglio, appose una firma storta nel quaderno, e la donna scomparve."], "p": 1055}, {"t": "text", "c": ["- Tu gli hai parlato al telefono poco dopo le undici? prese a dire l'amministratore in preda a una perplessit\xE0 assoluta."], "p": 1056}, {"t": "text", "c": ["- Non farmi ridere! - url\xF2 Rimskij con voce penetrante. - Che gli abbia parlato o no, non pu\xF2 essere a Jalta in questo momento!", "\xC8 ridicolo!"], "p": 1057}, {"t": "text", "c": ["- \xC8 sbronzo... - disse Varenucha."], "p": 1058}, {"t": "text", "c": ["- Chi? - chiese Rimskij, e di nuovo si fissarono."], "p": 1059}, {"t": "text", "c": ["Che da Jalta avesse telegrafato qualche pazzo o impostore, non c'erano dubbi. Ma ecco la cosa strana: come faceva il mistificatore di Jalta a conoscere Woland, giunto a Mosca solo ieri?", "Come faceva a sapere del rapporto tra Lichodeev e Woland?"], "p": 1060}, {"t": "text", "c": ["- \xABIpnotismo...\xBB, - rileggeva Varenucha. - Ma come fa a sapere di Woland? - Sbatt\xE9 le palpebre, e di colpo esclam\xF2 con voce decisa: - No! Fandonie!... Fandonie, fandonie!"], "p": 1061}, {"t": "text", "c": ["- Dove abita questo Woland, il diavolo se lo porti? chiese Rimskij."], "p": 1062}, {"t": "text", "c": ["Varenucha si mise subito in contatto con l'Ufficio turisti stranieri, che, con sommo stupore di Rimskij, dichiar\xF2 che Woland risiedeva nell'appartamento di Lichodeev.", "Dopo aver rifatto il numero dell'appartamento di Lichodeev, Varenucha ascolt\xF2 a lungo gli squilli frequenti.", "Tra essi, si sent\xED di lontano una voce densa e tetra cantare: \xAB... rocce, mio rifugio...\xBB e Varenucha pens\xF2 che fosse l'interferenza della voce di una stazione radiofonica."], "p": 1063}, {"t": "text", "c": ["- Non risponde, - disse, rimettendo il ricevitore sulla forcella, - proviamo a telefonare a..."], "p": 1064}, {"t": "text", "c": ["Non termin\xF2 la frase. Sulla porta ricomparve la stessa donna, ed entrambi - tanto Rimskij quanto Varenucha le mossero incontro, e quella tolse dalla borsa un foglio questa volta non pi\xFA bianco, ma scuro."], "p": 1065}, {"t": "text", "c": ["- Sta diventando interessante, - borbott\xF2 tra i denti Varenucha, accompagnando con lo sguardo la donna che si allontanava in fretta.", "Il primo a impadronirsi del foglio fu Rimskij."], "p": 1066}, {"t": "text", "c": ["Sullo sfondo scuro di una carta per stampa fotografica risaltavano chiaramente alcune righe scritte in nero: \xABPROVA MIA CALLIGRAFIA MIA FIRMA TELEGRAFATE CONFERMA ORGANIZZATE SORVEGLIANZA SEGRETA WOLAND. LICHODEEV\xBB. In vent'anni di attivit\xE0 nei teatri, Varenucha ne aveva viste di tutti i colori, ma qui sent\xED che era come se la sua ragione gli si ricoprisse di un velo, e non seppe pronunciare altro che la frase banale e totalmente assurda:"], "p": 1069}, {"t": "text", "c": ["- Questo non \xE8 possibile!"], "p": 1070}, {"t": "text", "c": ["Rimskij invece reag\xED in modo diverso.", "Si alz\xF2, apr\xED la porta, grid\xF2 all'inserviente seduta su uno sgabello:"], "p": 1071}, {"t": "text", "c": ["- Non faccia entrare nessuno tranne il postino! - e chiuse la porta a chiave."], "p": 1072}, {"t": "text", "c": ["Poi prese dalla scrivania un mucchio di carte e cominci\xF2 a confrontare con cura le lettere grasse, pendenti verso sinistra, del telegramma con quelle degli ordini emanati da Stepa e con le sue firme, munite di uno svolazzo a viticcio.", "Varenucha, ripiegato sul tavolo, soffiava il suo alito ardente sulla guancia di Rimskij."], "p": 1073}, {"t": "text", "c": ["- \xC8 la sua calligrafia, - disse infine con voce sicura il direttore finanziario, e Varenucha ripet\xE9 come un'eco: - \xC8 la sua."], "p": 1075}, {"t": "text", "c": ["Fissando Rimskij, l'amministratore si sorprese del cambiamento avvenuto sul suo volto.", "Il direttore finanziario, gi\xE0 magro, sembrava essere ancora pi\xFA dimagrito e persino invecchiato, e i suoi occhi, nella montatura di corno, avevano perso l'abituale mordacit\xE0, in essi si leggeva non solo l'inquietudine, ma anche la tristezza."], "p": 1076}, {"t": "text", "c": ["Varenucha fece quello che si usa fare nei momenti di grande sbalordimento.", "Corse avanti e indietro per l'ufficio, alz\xF2 due volte le braccia al cielo come un crocefisso tracann\xF2 un bicchiere dell'acqua giallastra della caraffa, ed esclam\xF2: - Non capisco!", "Non capisco! Non ca-pi-sco!"], "p": 1078}, {"t": "text", "c": ["Rimskij invece guardava dalla finestra e pensava a qualcosa con concentrazione.", "La posizione del direttore finanziario era molto difficile. Era necessario inventare immediatamente, su due piedi, spiegazioni ordinarie per fenomeni straordinari."], "p": 1079}, {"t": "text", "c": ["Con gli occhi socchiusi, egli si raffigurava Stepa, in camicia da notte e senza scarpe, che saliva verso le undici e mezzo di quel giorno in un fantastico aereo superveloce, e poi sempre lui, Stepa, sempre alle undici e mezzo, coi soli calzini ai piedi, all'aeroporto di Jalta... chi diavolo ci capiva qualcosa?!"], "p": 1080}, {"t": "text", "c": ["Forse non era stato Stepa a parlargli, quella mattina, al telefono dal proprio appartamento?", "No, chi parlava era proprio lui!", "Figuriamoci se lui, Rimskij, non conosceva la voce di Stepa!", "Ma anche se gli avesse telefonato qualcun altro, non pi\xFA tardi di ieri, verso sera, St\xE9pa in persona era venuto dal suo ufficio in questo con quello stupido contratto, irritando il direttore finanziario con la sua sventatezza.", "Come era potuto partire senza dire niente in teatro?", "Ma anche se avesse preso l'aereo la sera prima, non poteva essere gi\xE0 sul posto a mezzogiorno del giorno successivo!", "Oppure poteva?"], "p": 1081}, {"t": "text", "c": ["- Quanti chilometri ci sono fino a Jalta? - chiese."], "p": 1082}, {"t": "text", "c": ["Varenucha smise di correre avanti e indietro e url\xF2: - Ci ho pensato! Ci ho gi\xE0 pensato!", "Fino a Sebastopoli per ferrovia ci sono circa millecinquecento chilometri, poi fino a Jalta aggiungine ancora un'ottantina!", "Be', con l'aereo sono meno, naturalmente."], "p": 1084}, {"t": "text", "c": ["Hm... gi\xE0... Ai treni non c'era neanche da pensare.", "Ma allora?", "Un caccia?", "Chi avrebbe fatto salire Stepa senza scarpe su un caccia? Perch\xE9? Forse si era tolto le scarpe quand'era arrivato a Jalta?", "Di nuovo: perch\xE9?", "Ma anche con le scarpe, non lo avrebbero lasciato salire su un caccia!", "E poi il caccia non c'entrava.", "Avevano pur scritto che era arrivato negli uffici della Pubblica sicurezza di Jalta alle undici e mezzo, e aveva telefonato da Mosca... un momento... (davanti a Rimskij apparve l'immagine del quadrante del suo orologio). Rimskij cercava di ricordare dove fossero le lancette... Orrore!", "Segnavano le undici e venti!", "Ma come poteva essere?", "Supponendo che, subito dopo la conversazione, Stepa si fosse precipitato all'aeroporto, e vi fosse giunto, diciamo, cinque minuti dopo (cosa, del resto, impensabile), vorrebbe dire che l'aereo - se fosse decollato subito - avrebbe dovuto percorrere in cinque minuti oltre mille chilometri.", "Di conseguenza, in un'ora percorrere oltre dodicimila chilometri!", "Il che era impossibile, quindi non era a Jalta!"], "p": 1085}, {"t": "text", "c": ["Che restava?", "L'ipnosi?", "Non c'\xE8 al mondo un'ipnosi capace di scaraventare un uomo a mille chilometri di distanza!", "Allora s'immaginava soltanto di essere a Jalta?", "Lui magari s'immaginava, ma s'immaginava anche la Pubblica sicurezza?!", "No, no, scusate, sono cose che non succedono!...", "Eppure avevano telegrafato di laggi\xFA! Il volto del direttore finanziario faceva letteralmente paura.", "Nel frattempo la maniglia della porta veniva girata e scrollata dall'esterno, e si sentiva l'inserviente gridare istericamente dietro la porta: - Non si pu\xF2! Non vi lascio passare!", "Anche se mi ammazzate!", "Sono in riunione!"], "p": 1088}, {"t": "text", "c": ["Rimskij si padroneggi\xF2 quanto pot\xE9, prese il ricevitore e disse: - Voglio una comunicazione urgentissima con Jalta."], "p": 1090}, {"t": "text", "c": ["\xABUn'idea intelligente\xBB, esclam\xF2 Varenucha tra s\xE9."], "p": 1091}, {"t": "text", "c": ["Ma la conversazione telefonica con Jalta non ebbe luogo.", "Rimskij depose il ricevitore dicendo: - Sembra lo facciano apposta: la linea \xE8 guasta."], "p": 1093}, {"t": "text", "c": ["Si vedeva che il guasto alla linea lo indisponeva in modo particolare e lo rendeva perfino pensieroso.", "Dopo aver riflettuto un po', prese di nuovo il ricevitore in una mano, mentre con l'altra trascriveva ci\xF2 che andava dicendo al telefono:"], "p": 1094}, {"t": "text", "c": ["- Telegramma lampo.", "Variet\xE0. S\xED. Pubblica sicurezza Jalta.", "S\xED. \xABOGGI CIRCA UNDICI TRENTA LICHODEEV TELEFONOMMI IN MOSCA STOP POI NON VENNE UFFICIO ET IMPOSSIBILE RINTRACCIARLO TELEFONICAMENTE STOP CONFERMO CALLIGRAFIA STOP PRENDO MISURE SCOPO SORVEGLIANZA ARTISTA SEGNALATO - Firmato: DIRETTORE FINANZIARIO RIMSKIJ\xBB. \xABUn'idea intelligentissima!\xBB, pens\xF2 Varenucha, ma non fece in tempo di pensarci a dovere che nella sua mente gi\xE0 erano passate le parole: \xABChe scemenza!", "Non pu\xF2 essere a Jalta!\xBB", "Nel frattempo, Rimskij fece quanto segue: raccolse con cura tutti i telegrammi, compresa la copia del suo, in un pacchetto, mise il pacchetto in una busta, la incoll\xF2, vi scrisse sopra alcune parole e la consegn\xF2 a Varenucha, dicendo:"], "p": 1096}, {"t": "text", "c": ["- Portala subito tu stesso, Ivan Savel'evic.", "Se la vedano loro."], "p": 1097}, {"t": "text", "c": ["\xABQuesta s\xED che \xE8 un'idea intelligente!\xBB, pens\xF2 Varenucha, e ripose il plico nella sua cartella.", "Poi, per ogni evenienza, fece ancora una volta il numero dell'appartamento di Stepa e stette in ascolto, facendo ammicchi e smorfie con aria allegra e misteriosa.", "Rimskij allung\xF2 il collo."], "p": 1098}, {"t": "text", "c": ["- Potrei parlare con l'artista Woland? - chiese soavemente Varenucha."], "p": 1099}, {"t": "text", "c": ["- Il signore \xE8 occupato, - rispose il ricevitore con voce tremolante, - chi parla?"], "p": 1100}, {"t": "text", "c": ["- Varenucha, amministratore del Variet\xE0."], "p": 1101}, {"t": "text", "c": ["- Ivan Savel'evic? - grid\xF2 il ricevitore con gioia. - Come sono contento di sentire la sua voce!", "Come sta?"], "p": 1102}, {"t": "text", "c": ["- Merci, - rispose sorpreso Varenucha. - Con chi sto parlando?"], "p": 1103}, {"t": "text", "c": ["- Con l'aiutante, il suo aiutante e interprete Korov'ev! - strepitava il ricevitore. - Interamente ai suoi ordini, carissimo Ivan Savel'evic!", "Disponga di me come crede!", "Dica pure."], "p": 1104}, {"t": "text", "c": ["- Mi scusi... dica, \xE8 in casa Stepan Bogdanovi Lichodeev?"], "p": 1105}, {"t": "text", "c": ["- Ohim\xE8, no!", "Non c'\xE8! - gridava il ricevitore. - \xC8 partito!"], "p": 1106}, {"t": "text", "c": ["- Per dove?"], "p": 1107}, {"t": "text", "c": ["- \xC8 andato in macchina a fare una gita fuori citt\xE0."], "p": 1108}, {"t": "text", "c": ["- C... come? Una gi... gita?...", "Quando torna?"], "p": 1109}, {"t": "text", "c": ["- Ha detto che andava a respirare una boccata d'aria fresca e che sarebbe tornato."], "p": 1110}, {"t": "text", "c": ["- Ah, cos\xED... - disse sconcertato Varenucha, - merci... Abbia la cortesia di riferire a monsieur Woland che il suo spettacolo avr\xE0 luogo oggi nella terza parte."], "p": 1111}, {"t": "text", "c": ["- Certo. Come no. Senz'altro.", "Subito.", "Assolutamente.", "Riferir\xF2, - ticchettava il ricevitore."], "p": 1112}, {"t": "text", "c": ["- Tante cose, - disse Varenucha sorpreso."], "p": 1113}, {"t": "text", "c": ["- La prego di gradire, - diceva il ricevitore, - i miei saluti pi\xFA fervidi e pi\xFA cordiali!", "Le auguro successo!", "Fortuna!", "Felicit\xE0!", "Tutto!"], "p": 1114}, {"t": "text", "c": ["- Ma naturalmente! Lo dicevo, io! - gridava l'amministratore eccitato. - Altro che Jalta, \xE8 andato a fare una gita!"], "p": 1115}, {"t": "text", "c": ["- Be', se \xE8 cos\xED, - disse il direttore finanziario, impallidendo dalla rabbia, - \xE8 una sconcezza tale che non si sa nemmeno come chiamarla!"], "p": 1116}, {"t": "text", "c": ["A questo punto l'amministratore diede un balzo e url\xF2 in modo tale che Rimskij sussult\xF2."], "p": 1117}, {"t": "text", "c": ["- Adesso mi ricordo!", "A Pu\u0161kino hanno inaugurato la rosticceria Jalta!", "Si capisce tutto!", "E andato l\xED, si \xE8 sbronzato e adesso manda telegrammi!"], "p": 1118}, {"t": "text", "c": ["- Questo \xE8 troppo, - rispose Rimskij con un tic alla guancia, e nei suoi occhi ardeva una collera autentica, greve. - Gli verr\xE0 a costare cara, questa passeggiata!... - Si arrest\xF2 e soggiunse con voce indecisa: - Ma come, e la Pubblica sicurezza..."], "p": 1119}, {"t": "text", "c": ["- Fandonie!", "Sono scherzetti suoi! - lo interruppe l'espansivo amministratore, e chiese: - Devo portare il plico?"], "p": 1120}, {"t": "text", "c": ["- Senz'altro, - rispose Rimskij."], "p": 1121}, {"t": "text", "c": ["Di nuovo si apr\xED la porta ed entr\xF2 di nuovo quella dama...", "\xABLei!\xBB, pens\xF2 con tristezza Rimskij. E si alzarono entrambi incontro alla postina."], "p": 1122}, {"t": "text", "c": ["Questa volta nel telegramma c'erano le parole: \xABGRAZIE CONFERMA MANDATEMI URGENTEMENTE PRESSO PUBBLICA SICUREZZA CINQUECENTO PARTO MOSCA AEREO DOMANI - Firmato: LICHODEEV\xBB. - \xC8 impazzito... - disse fievolmente Varenucha."], "p": 1125}, {"t": "text", "c": ["Rimskij, invece, fece tintinnare la chiave, trasse dal cassetto della cassaforte il denaro, cont\xF2 cinquecento rubli, suon\xF2, consegn\xF2 i soldi al fattorino e lo mand\xF2 al telegrafo."], "p": 1126}, {"t": "text", "c": ["- Ma, Grigorij Danilovi , - disse Varenucha, che non credeva ai suoi occhi, - secondo me fai male a inviare quei soldi."], "p": 1127}, {"t": "text", "c": ["- Torneranno indietro, - replic\xF2 Rimskij sottovoce, ma lui, per questo picnic la pagher\xE0 cara -. E soggiunse, indicando la cartella: - Vai, Ivan Savel'evic, non perdere tempo."], "p": 1128}, {"t": "text", "c": ["Varenucha corse fuori dallo studio con la cartella."], "p": 1129}, {"t": "text", "c": ["Scese al piano sottostante, vide una lunghissima fila davanti allo sportello, apprese dalla cassiera che prevedeva il tutto esaurito entro un'ora perch\xE9 il pubblico arrivava a frotte da quando era stato affisso il manifesto supplementare, ordin\xF2 alla cassiera di mettere da parte e non vendere trenta tra i posti migliori nei palchi e in platea, balz\xF2 fuori della biglietteria, sempre correndo respinse quelli che aspettavano i biglietti di favore, e si tuff\xF2 nel suo piccolo ufficio per prendere il berretto.", "In quell'attimo squill\xF2 il telefono."], "p": 1130}, {"t": "text", "c": ["- S\xED! - grid\xF2 Varenucha."], "p": 1131}, {"t": "text", "c": ["- Ivan Savel'evic? - s'inform\xF2 il ricevitore con un'antipaticissima voce nasale."], "p": 1132}, {"t": "text", "c": ["- Non \xE8 in teatro! - grid\xF2 Varenucha, ma il ricevitore lo interruppe subito: - Non faccia lo stupido, Ivan Savel'evic, e ascolti.", "Non porti in nessun posto quei telegrammi, e non li faccia vedere a nessuno."], "p": 1134}, {"t": "text", "c": ["- Chi parla? - esplose Varenucha. - La pianti di scherzare!", "La scopriranno subito!", "Da che numero parla?"], "p": 1135}, {"t": "text", "c": ["- Varenucha, - riprese la stessa voce ributtante, - lo capisci il russo, s\xED o no?", "Non portare i telegrammi da nessuna parte."], "p": 1136}, {"t": "text", "c": ["- Ah, non la vuole smettere! - url\xF2 l'amministratore infuriato. - Be', stia attento!", "La pagher\xE0! - Lanci\xF2 ancora una minaccia, ma poi stette zitto perch\xE9 sent\xED che nessuno lo ascoltava pi\xFA."], "p": 1137}, {"t": "text", "c": ["Allora nell'ufficio cominci\xF2 rapidamente a farsi buio.", "Varenucha corse fuori, sbatt\xE9 la porta e attraverso l'uscita laterale si slanci\xF2 nel giardino estivo."], "p": 1138}, {"t": "text", "c": ["L'amministratore era eccitato e pieno di energia. Dopo quell'impudente telefonata non dubitava pi\xFA che una banda di teppisti stesse macchinando qualche brutto tiro, e che questo fosse collegato con la sparizione di Lichodeev.", "Il desiderio di smascherare i malfattori soffocava l'amministratore e, per quanto strano, nasceva in lui il presentimento di qualcosa di piacevole.", "Questo accade quando un uomo cerca di diventare il centro dell'attenzione e di recare una notizia sensazionale."], "p": 1139}, {"t": "text", "c": ["In giardino il vento soffi\xF2 in faccia all'amministratore riempiendo gli occhi di polvere, quasi a ostacolarlo, ad ammonirlo.", "Al primo piano, una finestra sbatt\xE9 con tanta forza che per poco non saltarono i vetri, tra le cime dei tigli e degli aceri pass\xF2 un fruscio inquieto. Si fece pi\xFA buio e pi\xFA fresco.", "L'amministratore si soffreg\xF2 gli occhi e vide che su Mosca strisciava bassa una nuvola temporalesca dal ventre giallo.", "In lontananza si ud\xED un fitto brontolio."], "p": 1140}, {"t": "text", "c": ["Per quanta fretta avesse Varenucha, un desiderio irresistibile lo spinse a passare per un attimo nel gabinetto estivo per controllare se l'elettricista aveva messo la rete intorno a una lampadina."], "p": 1141}, {"t": "text", "c": ["Dopo aver sorpassato di corsa il tirassegno, Varenucha fin\xED in una folta macchia di lill\xE0, dove sorgeva l'edificio azzurrognolo del gabinetto.", "L'elettricista si dimostr\xF2 una persona precisa: la lampadina sotto il soffitto nel reparto uomini era gi\xE0 avvolta in una rete metallica, ma l'amministratore fu addolorato dal fatto che perfino in quella penombra pretemporalesca si potevano vedere le pareti coperte di scritte a matita e a carbone."], "p": 1142}, {"t": "text", "c": ["- Ma che razza di... - stava per dire l'amministratore quando sent\xED alle spalle una voce gnaulante: - \xC8 lei, Ivan Savel'evic?"], "p": 1144}, {"t": "text", "c": ["Varenucha sussult\xF2, si volt\xF2, e vide davanti a s\xE9 un individuo piccolo e grassottello dalla faccia somigliante a quella d'un gatto."], "p": 1145}, {"t": "text", "c": ["- S\xED, sono io, - rispose Varenucha con voce ostile."], "p": 1146}, {"t": "text", "c": ["- Piacere, molto piacere, - rispose con voce piagnucolosa il gattesco individuo e all'improvviso, preso lo slancio, appiopp\xF2 a Varenucha una sventola tale sull'orecchio che il berretto vol\xF2 via dalla testa dell'amministratore e scomparve senza lasciare tracce nel buco del gabinetto."], "p": 1147}, {"t": "text", "c": ["Il colpo del grassone illumin\xF2 per un attimo l'intero gabinetto con una luce palpitante e nel cielo echeggi\xF2 un colpo di tuono.", "Poi lampeggi\xF2 ancora, e davanti all'amministratore comparve un secondo individuo, piccolo, ma dalle spalle atletiche, con capelli rossi come il fuoco... un occhio con l'albugine, la bocca con una zanna...", "Questo secondo individuo, essendo evidentemente mancino, pest\xF2 l'amministratore sull'altro orecchio.", "In risposta tuon\xF2 di nuovo, e sul tetto di legno del gabinetto si rovesci\xF2 una pioggia torrenziale."], "p": 1148}, {"t": "text", "c": ["- Ma che vi piglia, compa... - sussurr\xF2 l'amministratore rincretinito, e resosi subito conto che la parola \xABcompagni\xBB non si addiceva di certo a dei banditi che assalivano un uomo in un gabinetto pubblico, rantol\xF2: - Citta... cap\xED che non meritavano neppure questo appellativo, e si pigli\xF2 un terzo tremendo colpo, senza sapere chi dei due glielo avesse tirato, s\xED che, dal naso, il sangue gli zampill\xF2 sul camiciotto."], "p": 1149}, {"t": "text", "c": ["- Che cos'hai nella cartella, parassita? - url\xF2 con voce penetrante quello che somigliava a un gatto. - I telegrammi?", "Ti hanno pur avvertito per telefono di non portarli?", "Ti hanno avvertito, s\xED o no?"], "p": 1150}, {"t": "text", "c": ["- Mi hanno avver... ver... vertito... - rispose l'amministratore boccheggiando."], "p": 1151}, {"t": "text", "c": ["- E ti sei precipitato lo stesso?", "Dammi qui la cartella verme! - grid\xF2 il secondo con la stessa voce nasale gi\xE0 sentita al telefono, e strapp\xF2 la cartella dalle mani tremanti di Varenucha."], "p": 1152}, {"t": "text", "c": ["Entrambi presero l'amministratore sottobraccio, lo trascinarono fuori dal giardino e se lo portarono dietro lungo la Sadovaja.", "Il temporale imperversava a tutto spiano, l\u2019acqua, con fragore e ululando, precipitava nei tombini, dovunque si gonfiavano, coprendosi di bolle, le onde, dai tetti l'acqua si riversava oltre le grondaie, dagli androni uscivano in corsa torrenti schiumosi. Tutto ci\xF2 che era vivo si era eclissato dalla Sadovaja, e non c'era nessuno che potesse salvare Ivan Savel'evic.", "Saltando tra i fiumi torbidi e illuminandosi coi lampi, i banditi trascinarono in un batter d'occhio l'amministratore mezzo morto fino al 302 bis, balzarono nell'androne dove si stringevano al muro due donne scalze che tenevano in mano le scarpe e le calze fradice. Poi si precipitarono verso l'interno 6, e Varenucha, prossimo alla pazzia, fu portato al quinto piano e gettato sul pavimento nella semibuia anticamera, a lui ben nota, dell'appartamento di Stepa Lichodeev."], "p": 1153}, {"t": "text", "c": ["Qui i due briganti scomparvero, e al loro posto comparve nell'anticamera una ragazza completamente nuda, rossa di capelli, con gli occhi che ardevano di un bagliore fosforescente."], "p": 1154}, {"t": "text", "c": ["Varenucha cap\xED che quella era la cosa pi\xFA terribile tra tutto quello che gli era capitato e, con un gemito, indietreggi\xF2 verso la parete.", "La ragazza si avvicin\xF2 all'amministratore e gli mise le mani sulle spalle.", "I capelli di Varenucha si rizzarono perch\xE9 anche attraverso la stoffa fredda, imbevuta d'acqua, del camiciotto sent\xED che quelle mani erano ancora pi\xFA fredde, fredde di un freddo di ghiaccio."], "p": 1155}, {"t": "text", "c": ["- Toh, ti voglio dare un bacio, - disse la ragazza con tenerezza, e gli occhi lucenti si avvicinarono ai suoi. Varenucha perse i sensi e non percep\xED il bacio."], "p": 1156}]}`;export{e as default};
