const a=`{"head": {"author": "Mikhail Bulgakov", "title": "Il Maestro e Margherita"}, "body": [{"t": "h1", "c": "LIBRO SECONDO", "p": 2374}, {"t": "h2", "c": "CAPITOLO DICIANNOVESIMO", "p": 2375}, {"t": "h2", "c": "Margherita", "p": 2376}, {"t": "text", "c": ["Seguimi, lettore!", "Chi ti ha detto che non c'\xE8 al mondo un amore vero, fedele, eterno?", "Gli taglino la lingua malefica, a quel bugiardo."], "p": 2184}, {"t": "text", "c": ["Seguimi, lettor mio, segui me solo, e io ti mostrer\xF2 un simile amore! No! S'ingannava il Maestro quando all'ospedale, verso mezzanotte, diceva con amarezza a Ivanu\u0161ka che essa l'aveva dimenticato.", "Questo non poteva accadere.", "Lei, naturalmente, non l'aveva dimenticato."], "p": 2186}, {"t": "text", "c": ["Sveleremo, prima di tutto, un segreto che il Maestro non aveva voluto svelare a Ivanu\u0161ka. La sua amante si chiamava Margherita Nikolaevna.", "Tutto quello che egli aveva detto di lei al povero poeta era la pura verit\xE0.", "Aveva descritto fedelmente la sua diletta. Essa era bella e intelligente. A questo va aggiunto qualcos'altro: si pu\xF2 dire con sicurezza che molte donne avrebbero dato qualunque cosa per scambiare la loro sorte con quella di Margherita Nikolaevna.", "Trentenne, senza figli, era la moglie di un insigne specialista il quale, inoltre, aveva fatto una grandissima scoperta d'importanza nazionale. Era un uomo giovane, bello, onesto e adorava sua moglie.", "Margherita Nikolaevna e il marito occupavano da soli tutto il piano superiore di una bellissima palazzina con giardino in uno dei vicoli vicino all'Arbat.", "Un sito incantevole!", "Chiunque potr\xE0 convincersene se vorr\xE0 recarsi in quel giardino.", "Baster\xE0 rivolgersi a me, gli dar\xF2 l'indirizzo, gl'insegner\xF2 la strada, la palazzina \xE8 tuttora intatta."], "p": 2187}, {"t": "text", "c": ["Margherita Nikolaevna non era a corto di quattrini, poteva comprarsi tutto quel che voleva.", "Fra i conoscenti di suo marito c'erano anche degli uomini interessanti.", "Margherita Nikolaevna non toccava mai il fornello a petrolio, non sapeva quanto fosse orribile la vita in un appartamento in comune.", "Insomma... era una donna felice?", "No, nemmeno per un minuto.", "Da quando, a diciannove anni, si era sposata ed era andata a vivere nella palazzina, non aveva conosciuto la felicit\xE0.", "Oh numi!", "Di che cosa, dunque, aveva bisogno quella donna?", "Di che cosa aveva bisogno quella donna nei cui occhi ardeva sempre un incomprensibile fuocherello?", "Di che cosa aveva bisogno quella strega, lievemente strabica da un occhio, che in quella primavera si era adornata di mimose?", "Non lo so, lo ignoro. Evidentemente essa diceva la verit\xE0, aveva bisogno di lui, del Maestro, e non d'una palazzina gotica, n\xE9 di un giardino particolare, n\xE9 di quattrini. Essa lo amava, diceva la verit\xE0. Anche a me, narratore veridico, ma persona estranea, si stringe il cuore pensando a quel che prov\xF2 Margherita quando arriv\xF2 il giorno dopo nella casetta del Maestro (senza aver potuto, per fortuna, parlare col marito che non era tornato all'ora stabilita) e apprese che il Maestro non c'era pi\xFA. Essa fece di tutto per sapere qualcosa di lui e, naturalmente, non riusc\xED a scoprir nulla. Allora ritorn\xF2 alla palazzina e qui riprese a vivere. Ma non appena scomparve la neve sudicia dai marciapiedi e dai selciati, non appena dallo sportellino della finestra entr\xF2 il primo soffio di vento primaverile, umidiccio e inquieto, Margherita Nikolaevna si sent\xED pi\xFA depressa che durante l'inverno. Spesso piangeva di nascosto un lungo amaro pianto. Non sapeva se amava un vivo o un morto. E pi\xFA passavano i giorni desolati, tanto pi\xFA spesso e soprattutto al crepuscolo, le veniva da pensare che era legata a un morto. Bisognava che lo dimenticasse o morisse a sua volta. Non poteva infatti continuare a far quella vita. Non poteva! Dimenticarlo a ogni costo... dimenticarlo! Ma lui non si lasciava dimenticare, questo era il guaio. - S\xED, s\xED, s\xED, questo fu lo sbaglio! - diceva Margherita, seduta davanti alla stufa e guardando il fuoco acceso in memoria di quello che ardeva ai tempi in cui egli scriveva Ponzio Pilato. - Perch\xE9 andai via da lui quella notte? Perch\xE9?", "Fu una vera pazzia! Tornai il giorno dopo, lealmente, come avevo promesso, ma era tardi ormai.", "S\xED, tornai come l'infelice Levi Matteo, troppo tardi!"], "p": 2190}, {"t": "text", "c": ["Tutti questi discorsi erano, naturalmente, assurdi perch\xE9, diciamo la verit\xE0, che cosa sarebbe cambiato se quella notte essa fosse rimasta dal Maestro?", "L'avrebbe forse salvato?", "- Che idea ridicola!... - esclameremmo noi, ma non lo faremo di fronte a una donna ridotta alla disperazione."], "p": 2191}, {"t": "text", "c": ["Il giorno stesso in cui successe tutto l'assurdo scompiglio provocato dall'arrivo del mago nero a Mosca, il venerd\xED in cui lo zio di Berlioz fu spedito indietro a Kiev, in cui fu arrestato il ragioniere e accaddero tante altre cose stupide e incomprensibili, Margherita si dest\xF2 verso mezzogiorno nella sua camera da letto in cui c'era un bovindo che terminava con la torre della palazzina."], "p": 2192}, {"t": "text", "c": ["Al suo risveglio Margherita non scoppi\xF2 a piangere come le succedeva spesso, giacch\xE9 si era svegliata col presentimento che quel giorno, finalmente, qualcosa sarebbe avvenuto.", "Appena fu conscia di questo presentimento, si diede a scaldarlo e ad alimentarlo nella sua anima per timore che esso l'abbandonasse."], "p": 2193}, {"t": "text", "c": ["- Ci credo! - sussurrava solennemente Margherita. - Ci credo! Qualcosa accadr\xE0!", "Non pu\xF2 non accadere, poich\xE9, infatti, per qual motivo dovrei esser condannata a un tormento che dura tutta la vita?", "Riconosco d'aver mentito e ingannato d'aver vissuto una vita segreta, celata alla gente, ma non si pu\xF2 punirmi per questo cos\xED crudelmente...", "Qualcosa accadr\xE0 di sicuro giacch\xE9 \xE8 impossibile che qualcosa duri in eterno.", "E inoltre il mio era un sogno profetico, questo lo garantisco..."], "p": 2194}, {"t": "text", "c": ["Cos\xED sussurrava Margherita Nikolaevna, mentre guardava le tende color rosso acceso inondate dal sole, si vestiva febbrilmente, si pettinava davanti allo specchio a tre luci i corti capelli arricciati."], "p": 2195}, {"t": "text", "c": ["Il sogno che Margherita aveva fatto quella notte era veramente insolito.", "\xC8 un fatto che durante il suo martirio invernale essa non aveva mai sognato il Maestro.", "Di notte la lasciava ed essa si tormentava soltanto durante le ore diurne.", "Ma quella volta l'aveva sognato."], "p": 2196}, {"t": "text", "c": ["Margherita aveva sognato un sito sconosciuto, desolato triste, sotto il cielo fosco della primavera precoce.", "Aveva sognato quel cielo grigiognolo, pezzato di nuvole in corsa e sotto uno stormo silenzioso di cornacchie.", "Un piccolo ponte rozzo, sotto di esso un torbido fiumicello primaverile.", "Alberi malinconici, stenti, semispogli. Una tremula solitaria e pi\xFA lontano, fra gli alberi, al di l\xE0 di un orto, una casupola di tronchi, forse una cucina isolata, oppure un capanno da bagno o sa il diavolo che cosa!", "Tutto intorno un non so che di morto e di cos\xED triste, che veniva voglia d'impiccarsi a quella tremula vicino al ponticello. Che sito infernale per una persona viva!"], "p": 2197}, {"t": "text", "c": ["Ed ecco, figuratevi, si spalanca la porta di questo edificio di tronchi e appare lui.", "\xC8 piuttosto lontano, ma chiaramente visibile.", "E lacero, non si riesce a capire che cosa indossi. Ha i capelli arruffati, la barba lunga. Occhi da ammalato, pieni d'apprensione.", "Le fa cenno con la mano, la chiama.", "Soffocando nell'aria morta, Margherita corse sulle zolle verso di lui e in quel momento si dest\xF2."], "p": 2198}, {"t": "text", "c": ["\xABQuesto sogno significa soltanto due cose, - ragionava fra s\xE9 Margherita Nikolaevna. - Se \xE8 morto e mi faceva cenno, significa che \xE8 venuto a prendermi e che presto morr\xF2. Sarebbe una bella cosa, perch\xE9 cos\xED avrei finito di soffrire. Oppure \xE8 vivo, e allora il sogno pu\xF2 significare una cosa sola, che egli si ricorda di me! Vuol dire che ci rivedremo ancora...", "S\xED, ci rivedremo molto presto!\xBB", "In quello stesso stato di eccitazione, Margherita si vest\xED e cominci\xF2 a persuadersi che, in fondo, tutto prendeva una piega molto favorevole e questi momenti favorevoli bisogna saperli cogliere e approfittarne.", "Suo marito era partito in missione per tre giorni interi.", "Per questi tre giorni essa era lasciata a se stessa, nessuno le avrebbe impedito di pensare a quel che voleva, di sognare quel che le piaceva.", "Tutte le cinque stanze dell'ultimo piano della palazzina, tutto questo appartamento che a Mosca le avrebbero invidiato decine di migliaia di persone, era a sua completa disposizione."], "p": 2199}, {"t": "text", "c": ["Eppure, rimasta libera per tre giorni interi, di tutto questo lussuoso appartamento Margherita scelse il posto di gran lunga peggiore.", "Dopo aver preso il t\xE8, and\xF2 nella stanza buia, senza finestre, dove si custodivano le valige e ciarpame d'ogni genere in due grandi armadi.", "Si accoccol\xF2 davanti al primo di essi, apr\xED il cassetto inferiore e di sotto a un mucchio di ritagli di seta trasse l'unica cosa preziosa che possedesse nella vita. Fra le mani di Margherita comparve cos\xED un vecchio album di pelle bruna in cui c'era una fotografia del Maestro, un libretto di risparmio con un deposito di diecimila rubli, intestato a lui, i petali di una rosa secca, appiattiti in mezzo a foglietti di carta velina e un pezzo di quaderno, tutto un quinterno, scritto a macchina e col margine inferiore bruciacchiato."], "p": 2200}, {"t": "text", "c": ["Tornata con queste ricchezze nella sua camera da letto, Margherita Nikolaevna colloc\xF2 la foto sullo specchio a tre luci e rimase seduta circa un'ora, tenendo sulle ginocchia il quaderno rovinato dal fuoco, sfogliandolo e rileggendo quello che, dopo la bruciatura, non aveva n\xE9 capo n\xE9 coda: \xAB... Le tenebre venute dal Mediterraneo coprirono la citt\xE0 odiata dal procuratore.", "Scomparvero i ponti sospesi che univano il tempio alla terribile torre Antonia, cal\xF2 dal cielo un gorgo che sommerse gli d\xE8i alati sopra l'ippodromo, il palazzo degli Asmonei con le sue feritoie, i mercati, i caravanserragli, i vicoli, gli stagni... Spar\xED Jerushalajim, la grande citt\xE0, come se non fosse mai esistita...\xBB", "Margherita avrebbe voluto leggere pi\xFA avanti, ma pi\xFA avanti non c'era nulla, all'infuori di una frangia disuguale carbonizzata."], "p": 2201}, {"t": "text", "c": ["Asciugandosi gli occhi, Margherita Nikolaevna depose il quaderno, appoggi\xF2 i gomiti sul tavolinetto che reggeva la specchiera e, riflessa nello specchio, rimase a lungo seduta senza staccare gli occhi dalla fotografia.", "Poi le lacrime si esaurirono.", "Margherita rimise insieme accuratamente i suoi averi; pochi minuti dopo erano di nuovo sepolti sotto gli straccetti di seta e la serratura si chiuse risonando nella stanza buia."], "p": 2202}, {"t": "text", "c": ["Margherita Nikolaevna indoss\xF2 il mantello nell'ingresso per andare a passeggio.", "La bella Nata\u0161a, la sua cameriera, chiese che cosa doveva preparare come secondo piatto e ricevuta la risposta che ci\xF2 era indifferente, tanto per divertirsi avvi\xF2 un discorso con la sua padrona e si mise a raccontare cose inaudite, per esempio che la sera prima al teatro un prestigiatore aveva eseguito certi giochi per cui tutti erano rimasti di stucco, aveva distribuito gratis a ognuno due boccette di profumo importato dall'estero e calze, ma poi, finito lo spettacolo, il pubblico era uscito nella via e t\xE0cchete, tutti erano apparsi nudi!", "Margherita Nikolaevna si lasci\xF2 cadere sulla sedia sotto lo specchio dell'anticamera e scoppi\xF2 a ridere di gusto."], "p": 2203}, {"t": "text", "c": ["- Nata\u0161a! Via, come non si vergogna? - diceva Margherita Nikolaevna. - Una ragazza istruita, intelligente come lei... mentre fanno la coda raccontano tante di quelle frottole, e lei le ripete!"], "p": 2204}, {"t": "text", "c": ["Nata\u0161a arross\xED e replic\xF2 tutta infervorata che nessuno aveva raccontato frottole e che lei stessa quel giorno aveva visto coi suoi occhi nella drogheria sull'Arbat una signora che era entrata nel negozio con le scarpe e mentre pagava alla cassa, le scarpe le erano scomparse dai piedi ed era rimasta con le sole calze.", "Aveva sgranato gli occhi, nel calcagno c'era un buco!", "Ed erano scarpe fatate provenienti da quello stesso spettacolo!"], "p": 2205}, {"t": "text", "c": ["- E se n'\xE8 andata via cos\xED?"], "p": 2206}, {"t": "text", "c": ["- S\xED, se n'\xE8 andata via cos\xED! - grid\xF2 Nata\u0161a, arrossendo sempre pi\xFA perch\xE9 non le credevano. - E ieri notte, Margherita Nikolaevna, la polizia ha messo dentro un centinaio di persone.", "Dopo quello spettacolo c'erano delle signore che correvano per la Tverskaja con le sole mutandine addosso!"], "p": 2207}, {"t": "text", "c": ["- Questo, naturalmente, l'avr\xE0 raccontato Dar'ja, - disse Margherita Nikolaevna. - Da un pezzo mi sono accorta che \xE8 una gran bugiarda."], "p": 2208}, {"t": "text", "c": ["Il comico discorso termin\xF2 con una sorpresa piacevole per Nata\u0161a.", "Margherita Nikolaevna and\xF2 in camera da letto e ne usc\xED tenendo in mano un paio di calze e un flacone d'acqua di colonia. Dicendo a Nata\u0161a che anche lei voleva fare un gioco di prestigio, Margherita Nikolaevna le regal\xF2 sia le calze che la boccetta e disse che la pregava di una cosa sola, di non correre con le sole calze per la Tverskaja e di non dar retta a Dar'ja.", "Dopo essersi abbracciate e baciate, padrona e cameriera si separarono. Appoggiata al comodo, soffice schienale della poltrona del filobus, Margherita Nikolaevna procedeva lungo l'Arbat e a tratti pensava ai casi suoi, a tratti porgeva l'orecchio a quel che si bisbigliavano due signori seduti davanti a lei."], "p": 2210}, {"t": "text", "c": ["Ma quei due, che si voltavano ogni tanto per timore che qualcuno li sentisse, si sussurravano una storia assurda.", "Il tipo robusto, bene in carne, dai vispi occhietti porcini, seduto accanto al finestrino, parlava sottovoce col suo piccolo vicino di una bara che avevano dovuto chiudere con un panno nero..."], "p": 2211}, {"t": "text", "c": ["- Ma non pu\xF2 essere! - sussurrava il piccoletto, sbalordito. - \xC8 una cosa inaudita!...", "E che ha fatto \u017Deldybin?"], "p": 2212}, {"t": "text", "c": ["In mezzo al rombo uniforme del filobus si sentiva dire dal finestrino: - Istruttoria penale... uno scandalo... Insomma, un vero mistero!..."], "p": 2214}, {"t": "text", "c": ["Con quei pezzetti frammentari Margherita Nikolaevna mise insieme alla meglio qualcosa di coerente. I due si sussurravano la storia di un defunto (di cui per\xF2 non facevano il nome) al quale quel mattino avevano rubato la testa dalla bara.", "Era questo il motivo per cui, ora, quello stesso \u017Deldybin era cos\xED turbato.", "E anche quei due che bisbigliavano in filobus dovevano avere a che fare col defunto derubato della testa."], "p": 2215}, {"t": "text", "c": ["- Avremo il tempo d'andare a comprare fiori? - chiese il piccolino, preoccupato. - La cremazione \xE8 fissata per le due, hai detto?"], "p": 2216}, {"t": "text", "c": ["Alla fine Margherita Nikolaevna si stanc\xF2 di stare ad ascoltare quelle chiacchiere misteriose su una testa trafugata dalla bara e si rallegr\xF2 che fosse venuto per lei il momento di scendere."], "p": 2217}, {"t": "text", "c": ["Pochi minuti dopo essa sedeva gi\xE0 su una panchina sotto il muro del Cremlino, in un posto dal quale poteva vedere il Maneggio."], "p": 2218}, {"t": "text", "c": ["Margherita socchiudeva gli occhi al sole smagliante, ripensava al sogno della notte, ricordava che esattamente un anno prima, giorno per giorno e ora per ora, essa sedeva su quella stessa panchina vicino a lui. E proprio come allora la sua borsetta nera le stava accanto sulla panchina.", "Quel giorno egli non era l\xED vicino, ma ci\xF2 nonostante Margherita Nikolaevna discorreva nel pensiero con lui. \xABSe t'hanno mandato al confino, perch\xE9 non d\xE0i notizie di te?", "Dal confino si pu\xF2 scrivere.", "Non mi ami pi\xFA?", "No, non so perch\xE9 ma non ci credo.", "Dunque, t'hanno mandato al confino, e sei morto... Allora, ti prego, lasciami stare, dammi finalmente la libert\xE0 di vivere, di respirare l'aria!...\xBB", "Margherita Nikolaevna rispondeva lei stessa per lui: \xABSei libera... ti trattengo forse?\xBB", "Poi ribatteva: \xABNo, che risposta \xE8 questa?", "No, escimi di mente, allora diventer\xF2 libera...\xBB"], "p": 2219}, {"t": "text", "c": ["La gente passava davanti a Margherita Nikolaevna.", "Un uomo sbirci\xF2 quella donna ben vestita, attratto dalla sua bellezza e dalla sua solitudine. Tossicchi\xF2 e s'accomod\xF2 all'estremit\xE0 della panchina sulla quale sedeva Margherita Nikolaevna. Fattosi coraggio, egli cominci\xF2 a dire: - Indiscutibilmente fa bel tempo, oggi..."], "p": 2221}, {"t": "text", "c": ["Ma Margherita gli diede un'occhiata cos\xED cupa che egli si alz\xF2 e se n'and\xF2."], "p": 2222}, {"t": "text", "c": ["\xABEccoti un esempio, - disse mentalmente Margherita a colui che la possedeva. - Perch\xE9, in fondo, ho cacciato via quell'uomo?", "Mi annoio e in quel dongiovanni non c'era nulla di brutto, eccetto forse quella stupida parola \\"indiscutibilmente\\"...", "Perch\xE9 siedo, come un barbagianni, sola sotto il muro?", "Perch\xE9 sono esclusa dalla vita?\xBB", "S\u2019immalincon\xED tutta e chin\xF2 il capo, sconsolata.", "Ma a questo punto un'ondata d'attesa e di eccitazione, la stessa che al mattino, le urt\xF2 d'un tratto il petto. \xABS\xED, accadr\xE0!\xBB", "L'onda l'urt\xF2 una seconda volta e allora essa comprese che era un'onda sonora. Attraverso il rumore della citt\xE0 si udivano sempre pi\xFA distinti i colpi di un tamburo e il suono di alcune trombe stonate che s'avvicinavano. Apparve per primo un poliziotto a cavallo che andava al passo lungo la cancellata del giardino e dietro di lui altri tre a piedi.", "Poi un autocarro con la banda, che avanzava lentamente. Pi\xFA lontano procedeva adagio un autofurgone funebre aperto, nuovo di zecca, sopra di esso una bara coperta di corone, e agli angoli della piattaforma quattro persone in piedi: tre uomini e una donna.", "Anche da lontano Margherita poteva notare che le persone che stavano nell'autofurgone funebre e accompagnavano il defunto nel suo ultimo viaggio, avevano delle facce stranamente sconcertate. Questo valeva soprattutto per la signora in piedi nell'angolo posteriore sinistro del furgone. Sembrava che qualche segreto piccante gonfiasse dall'interno le guance di questa signora, gi\xE0 di per s\xE9 paffute, e che nei suoi occhietti sepolti nel grasso brillassero piccole luci equivoche.", "Si aveva l'impressione che, da un momento all'altro, la signora, non potendo pi\xFA resistere, avrebbe ammiccato accennando al defunto e avrebbe detto: \xABS'\xE8 mai visto nulla di simile?", "Un vero mistero...\xBB", "Non meno sconcertate erano le facce delle trecento persone, all'incirca, che seguivano a piedi, lentamente, l'autofurgone funebre."], "p": 2224}, {"t": "text", "c": ["Margherita seguiva con gli occhi il corteo, intanto porgeva orecchie alla lugubre grancassa che dileguava in lontananza emettendo sempre lo stesso \xABbum, bum bum\xBB e pensava: \xABChe strano funerale... e che tristezza mette addosso quel \\"bum\\"!", "Ah, davvero, darei in pegno l'anima al diavolo pur di riuscire a sapere se lui \xE8 vivo o no!...", "Sarei curiosa di sapere chi portano a seppellire, con quelle facce cos\xED strane\xBB.", "- Michail Aleksandrovi Berlioz, - disse accanto a lei una voce maschile un po' nasale, - presidente del MASSOLIT."], "p": 2225}, {"t": "text", "c": ["Margherita Nikolaevna, stupita, si volt\xF2 e vide sulla sua panchina un signore che, evidentemente, le si era seduto a fianco senza far rumore mentre essa s'incantava a guardare il corteo e, com'\xE8 da presumere, nella sua distrazione aveva formulato ad alta voce la sua ultima domanda."], "p": 2226}, {"t": "text", "c": ["Il corteo, nel frattempo s'era soffermato, trattenuto probabilmente dai semafori che aveva davanti."], "p": 2227}, {"t": "text", "c": ["- Gi\xE0, - continu\xF2 lo sconosciuto, - la loro situazione \xE8 straordinaria.", "Accompagnano un morto e si chiedono soltanto dove sia andata a finire la sua testa."], "p": 2228}, {"t": "text", "c": ["- Che testa? - domand\xF2 Margherita, guardando attentamente il suo inatteso vicino.", "Il quale vicino risult\xF2 essere un individuo di piccola statura, di pelo rosso fiamma, con una zanna che fuoriusciva, una camicia inamidata, un vestito a righe di buona qualit\xE0, scarpe basse di coppale e in testa una bombetta. Aveva una cravatta sgargiante. Quel che colpiva in lui era il fatto che dal taschino dove di solito gli uomini portano un fazzoletto o la stilografica spuntasse fuori un osso di pollo rosicchiato."], "p": 2229}, {"t": "text", "c": ["- Insomma, - spieg\xF2 il rosso - voglia considerare che questa mattina nella sala del Griboedov hanno portato via dalla bara la testa del defunto."], "p": 2230}, {"t": "text", "c": ["- Ma com'\xE8 possibile? - chiese suo malgrado Margherita, ricordandosi in quel momento del bisbiglio in filobus."], "p": 2231}, {"t": "text", "c": ["- Lo sa il diavolo, come! - rispose con impertinenza il rosso. - Io, per\xF2, credo che non sarebbe male chiederlo a Behemoth.", "L'hanno sgraffignata con un'abilit\xE0 straordinaria!", "Una cosa mai vista!...", "E quel che pi\xFA conta \xE8 che non si capisce a chi e per quale uso possa servire quella testa!"], "p": 2232}, {"t": "text", "c": ["Per quanto assorta nei suoi pensieri, Margherita Nikolaevna fu tuttavia colpita dalle strane fandonie dello sconosciuto."], "p": 2233}, {"t": "text", "c": ["- Permetta! - esclam\xF2 a un tratto. - Quale Berlioz?", "Quello che oggi sui giornali..."], "p": 2234}, {"t": "text", "c": ["- Gi\xE0, gi\xE0..."], "p": 2235}, {"t": "text", "c": ["- Sicch\xE9, dunque, sono letterati quelli che camminano dietro la bara? - chiese Margherita e a un tratto digrign\xF2 i denti."], "p": 2236}, {"t": "text", "c": ["- Be', naturalmente, lo sono!"], "p": 2237}, {"t": "text", "c": ["- E lei li conosce di vista?"], "p": 2238}, {"t": "text", "c": ["- S\xED, tutti quanti, - rispose il rosso."], "p": 2239}, {"t": "text", "c": ["- Dica un po', - prese a dire Margherita, e la sua voce si fece fioca, - non c'\xE8 fra di loro il critico Latunskij?"], "p": 2240}, {"t": "text", "c": ["- Come potrebbe non esserci? - rispose il rosso."], "p": 2241}, {"t": "text", "c": ["- \xC8 quello l\xE0, l'ultimo della quarta fila."], "p": 2242}, {"t": "text", "c": ["- Quel biondino? - domand\xF2 Margherita, socchiudendo le palpebre.", "- Biondo cenere... vede, quello che ha alzato gli occhi al cielo!"], "p": 2243}, {"t": "text", "c": ["- Quello che assomiglia a un prete cattolico?"], "p": 2244}, {"t": "text", "c": ["- Proprio lui!"], "p": 2245}, {"t": "text", "c": ["Margherita non chiese altro, intenta com'era a esaminare Latunskij."], "p": 2246}, {"t": "text", "c": ["- Lei, per\xF2, come vedo, - riattacc\xF2 sorridendo il rosso - lo odia, quel Latunskij."], "p": 2247}, {"t": "text", "c": ["- Ce n'\xE8 ancora un altro che odio, - rispose Margherita fra i denti, - ma non \xE8 interessante parlarne."], "p": 2248}, {"t": "text", "c": ["Il corteo intanto era passato e dietro di esso cominciavano a sfilare delle automobili per lo pi\xFA vuote."], "p": 2249}, {"t": "text", "c": ["- Certo, ha ragione, che c'\xE8 d'interessante in questo, Margherita Nikolaevna?"], "p": 2250}, {"t": "text", "c": ["Margherita si stup\xED: - Lei mi conosce?"], "p": 2252}, {"t": "text", "c": ["Invece di rispondere, il rosso si tolse la bombetta e la riacchiapp\xF2 al volo."], "p": 2253}, {"t": "text", "c": ["\xABUn vero ceffo da malandrino!\xBB, pens\xF2 Margherita, guardando con attenzione il suo interlocutore occasionale."], "p": 2254}, {"t": "text", "c": ["- Io, per\xF2, non la conosco, - disse seccamente Margherita."], "p": 2255}, {"t": "text", "c": ["- E come potrebbe conoscermi?", "Invece io sono stato mandato da lei per un affaruccio."], "p": 2256}, {"t": "text", "c": ["Margherita impallid\xED e si scost\xF2."], "p": 2257}, {"t": "text", "c": ["- Bisognava incominciare subito da questo, - disse, - e non far tante chiacchiere a proposito d'una testa tagliata!", "Lei mi vuole arrestare?"], "p": 2258}, {"t": "text", "c": ["- Nemmeno per sogno! - esclam\xF2 il rosso, - ma le pare? Quando s'attacca discorso con qualcuno \xE8 soltanto per arrestarlo?", "Ho semplicemente un affaruccio da proporle."], "p": 2259}, {"t": "text", "c": ["- Non ci capisco niente, che affare?"], "p": 2260}, {"t": "text", "c": ["Il rosso si guard\xF2 attorno e disse misteriosamente:"], "p": 2261}, {"t": "text", "c": ["- Mi hanno mandato a invitarla in casa di qualcuno per questa sera."], "p": 2262}, {"t": "text", "c": ["- Cosa va farneticando, in casa di chi?"], "p": 2263}, {"t": "text", "c": ["- Di un illustrissimo straniero, - disse significativamente il rosso, strizzando gli occhi."], "p": 2264}, {"t": "text", "c": ["Margherita and\xF2 su tutte le furie."], "p": 2265}, {"t": "text", "c": ["- \xC8 spuntata una nuova razza, quella del ruffiano di strada, - disse, alzandosi per andarsene. - Ecco quel che si guadagna ad accettare certi incarichi! - esclam\xF2 il rosso, offeso, e brontol\xF2 dietro le spalle di Margherita che se ne andava: - Stupida! - Mascalzone! - replic\xF2 lei, voltandosi, e subito dopo ud\xED dietro di s\xE9 la voce del rosso:"], "p": 2268}, {"t": "text", "c": ["- Le tenebre, venute dal Mediterraneo, coprirono la citt\xE0 odiata dal procuratore.", "Scomparvero i ponti sospesi che univano il tempio alla terribile torre Antonia... Spar\xED Jerushalajim, la grande citt\xE0, come se non fosse mai esistita... Cos\xED sparisca lei, definitivamente col suo quaderno bruciacchiato e la sua rosa secca!", "Lei che sta qui seduta da sola sulla panchina e lo supplica di lasciarla in libert\xE0, di lasciarle respirare l'aria, di uscirle dalla memoria!"], "p": 2269}, {"t": "text", "c": ["Sbiancandosi in viso, Margherita torn\xF2 verso la panchina.", "Il rosso la guardava socchiudendo gli occhi."], "p": 2270}, {"t": "text", "c": ["- Non capisco nulla, - prese a dire sottovoce Margherita Nikolaevna. - Quanto ai foglietti, era ancora possibile riuscire a scoprire... insinuarsi, spiare...", "Nata\u0161a s'\xE8 lasciata corrompere, eh?", "Ma come ha fatto a conoscere i miei pensieri? - Essa contrasse il viso in una smorfia di dolore e soggiunse: - Mi dica, chi \xE8 lei?", "Da che ufficio \xE8 stato mandato?"], "p": 2271}, {"t": "text", "c": ["- Uffa, che noia... - borbott\xF2 il rosso e alz\xF2 la voce. - Scusi, le ho pur detto che non vengo da parte di nessun ufficio.", "Si sieda, per favore."], "p": 2272}, {"t": "text", "c": ["Margherita obbed\xED senza protestare, ma nondimeno, mentre si sedeva, domand\xF2 ancora una volta: - Chi \xE8 lei?"], "p": 2274}, {"t": "text", "c": ["- E va bene, mi chiamo Azazello, ma comunque questo non le dice proprio nulla."], "p": 2275}, {"t": "text", "c": ["- E non vuol dirmi com'\xE8 venuto a sapere dei foglietti e di quello che penso?"], "p": 2276}, {"t": "text", "c": ["- No, non lo dico, - rispose asciutto Azazello."], "p": 2277}, {"t": "text", "c": ["- Lei, per\xF2, sa qualcosa di lui? - sussurr\xF2 Margherita con tono implorante."], "p": 2278}, {"t": "text", "c": ["- Be', diciamo che so."], "p": 2279}, {"t": "text", "c": ["- La supplico, dica una cosa sola... \xE8 vivo?...", "Non mi tormenti!"], "p": 2280}, {"t": "text", "c": ["- Be', per vivo \xE8 vivo, - rispose a malincuore Azazello."], "p": 2281}, {"t": "text", "c": ["- Oh Dio!..."], "p": 2282}, {"t": "text", "c": ["- Per favore, niente patemi e niente strilli, - disse Azazello, rannuvolandosi."], "p": 2283}, {"t": "text", "c": ["- Scusi, scusi, - mormor\xF2 Margherita, ormai soggiogata.", "- Io, naturalmente, ero arrabbiata con lei.", "Ma, ammetter\xE0 che quando s'invita per la strada una donna ad andare da qualcuno... non ho preconcetti, le assicuro, - Margherita sorrise mestamente, - ma non vedo mai stranieri, non ho nessuna voglia di frequentarli... inoltre, mio marito... il mio dramma sta in questo, che vivo con un uomo che non amo... ma ritengo che sarebbe indegno rovinare la sua vita... Io da lui non ho mai avuto altro che bene..."], "p": 2284}, {"t": "text", "c": ["Azazello ascolt\xF2 con visibile noia questo discorso sconclusionato e disse severamente: - La prego di star zitta un momentino."], "p": 2286}, {"t": "text", "c": ["Margherita tacque docilmente."], "p": 2287}, {"t": "text", "c": ["- La invito da uno straniero che non \xE8 affatto pericoloso.", "E nessuno al mondo sapr\xE0 nulla di questa visita. Questo poi glielo garantisco."], "p": 2288}, {"t": "text", "c": ["- E perch\xE9 avrebbe bisogno di me? - chiese Margherita con fare insinuante."], "p": 2289}, {"t": "text", "c": ["- Lo sapr\xE0 in seguito."], "p": 2290}, {"t": "text", "c": ["- Capisco... devo darmi a lui, - disse pensierosa Margherita."], "p": 2291}, {"t": "text", "c": ["A questa frase Azazello grugn\xED con espressione altera e rispose:"], "p": 2292}, {"t": "text", "c": ["- Qualsiasi donna al mondo, glielo assicuro, sognerebbe di poterlo fare, - la faccia di Azazello si storse in un sogghigno, - ma la deluder\xF2: questo non avverr\xE0."], "p": 2293}, {"t": "text", "c": ["- Che cos'\xE8 questo straniero? - esclam\xF2 nel suo sgomento Margherita a voce cos\xED alta che coloro che passavano davanti alla panchina si voltarono verso di lei. - E quale interesse avrei ad andare da lui?"], "p": 2294}, {"t": "text", "c": ["Azazello si chin\xF2 verso di lei e sussurr\xF2 molto significativamente:"], "p": 2295}, {"t": "text", "c": ["- Be', un interesse molto grande... lei approfitterebbe dell'occasione...", "- Cosa? - esclam\xF2 Margherita, e sgran\xF2 gli occhi."], "p": 2296}, {"t": "text", "c": ["- Se la capisco bene, lei insinua che l\xE0 potrei sapere qualcosa di lui?"], "p": 2297}, {"t": "text", "c": ["Azazello annu\xED col capo senza parlare."], "p": 2298}, {"t": "text", "c": ["- Andr\xF2! - esclam\xF2 con forza Margherita e afferr\xF2 Azazello per il braccio. - Andr\xF2 dovunque!"], "p": 2299}, {"t": "text", "c": ["Azazello, sbuffando dal sollievo, si lasci\xF2 andare sullo schienale della panchina, coprendo con la schiena la parola \xABNjura\xBB che vi era incisa a grosse lettere e disse ironicamente:"], "p": 2300}, {"t": "text", "c": ["- Che gente difficile, queste donne! - si ficc\xF2 le mani in tasca e allung\xF2 le gambe. - Perch\xE9, ad esempio, hanno mandato me per questa faccenda?", "Fosse venuto Behemoth, lui ha tanto fascino..."], "p": 2301}, {"t": "text", "c": ["Margherita disse, con un sorriso forzato e amaro: - La smetta di mistificarmi e di tormentarmi con i suoi enigmi. Io sono un'infelice e lei ne approfitta...", "Mi sto cacciando in uno strano pasticcio, ma, le giuro, soltanto perch\xE9 mi ci ha tirato lei con quel che ha detto di lui! Mi fanno girar la testa, tutti quei misteri!"], "p": 2303}, {"t": "text", "c": ["- Niente drammi, niente drammi, - rispose Azazello facendo le boccacce, - lei deve anche mettersi nei miei panni.", "Prendere a ceffoni un amministratore o sbatter fuori lo zio, o sparare a qualcuno o qualche altra bazzecola dello stesso genere rientra nella mia vera specialit\xE0. Ma discorrere con donne innamorate, questo poi no!...", "\xC8 gi\xE0 mezz'ora che cerco di persuaderla...", "Dunque, ci andr\xE0?"], "p": 2304}, {"t": "text", "c": ["- S\xED, ci andr\xF2, - rispose semplicemente Margherita Nikolaevna."], "p": 2305}, {"t": "text", "c": ["- E allora favorisca prender questo, - disse Azazello, e cavando di tasca una scatoletta d'oro rotonda, la porse a Margherita con queste parole: - La nasconda, per\xF2, se no i passanti guarderanno.", "Le far\xE0 comodo, Margherita Nikolaevna, negli ultimi sei mesi lei \xE8 parecchio invecchiata dal dolore -.", "Margherita arross\xED, ma non rispose, e Azazello continu\xF2: - Questa sera, alle nove e mezzo in punto, si metta nuda e poi favorisca passarsi quest'unguento sul viso e su tutto il corpo.", "Dopo di che faccia quel che vuole, ma non si allontani dal telefono.", "Alle dieci la chiamer\xF2 e le dir\xF2 tutto quel che occorre.", "Non dovr\xE0 preoccuparsi di niente, la porteranno dov'\xE8 necessario e non le daranno il minimo disturbo.", "\xC8 chiaro?"], "p": 2306}, {"t": "text", "c": ["Margherita tacque per un po', poi rispose: - S\xED, \xE8 chiaro. Quest'oggetto \xE8 di oro vero, si vede dal peso.", "Be', pazienza, capisco benissimo che mi stanno corrompendo e trascinando in una losca faccenda che dovr\xF2 pagar caro..."], "p": 2308}, {"t": "text", "c": ["- Come sarebbe a dire? - s'infuri\xF2 quasi Azazello. Siamo da capo?"], "p": 2309}, {"t": "text", "c": ["- No, aspetti!"], "p": 2310}, {"t": "text", "c": ["- Mi dia indietro la crema!"], "p": 2311}, {"t": "text", "c": ["Margherita strinse pi\xFA forte la scatoletta in mano e prosegu\xED: - No, aspetti...", "Io so a che cosa vado incontro, ma per lui sono pronta a tutto perch\xE9 non c'\xE8 pi\xFA per me altra speranza al mondo.", "Ma una cosa le voglio dire: se lei mi rovina, dovr\xE0 vergognarsene!", "S\xED, vergognarsene!", "Perch\xE9 mi sar\xF2 rovinata per amore! - e, battendosi il petto, Margherita alz\xF2 gli occhi verso il sole. - Me la ridia! - grid\xF2 Azazello, infuriato. - Me la ridia e vada tutto al diavolo. Mandino Behemoth! - Oh no! - esclam\xF2 Margherita, facendo stupire i passanti. - Sono pronta a tutto, sono pronta a eseguire la commedia del massaggio con l'unguento, sono pronta ad andare a casa del diavolo! Non gliela rid\xF2!"], "p": 2315}, {"t": "text", "c": ["- Oib\xF2! - url\xF2 a un tratto Azazello e, sbarrando gli occhi, cominci\xF2 a indicare col dito la cancellata del giardino."], "p": 2316}, {"t": "text", "c": ["Margherita si volse dalla parte che Azazello indicava, ma non scoperse nulla di particolare.", "Allora si volt\xF2 verso Azazello per farsi spiegare quell'incongruo \xABOib\xF2!\xBB, ma non c'era nessuno per dare questa spiegazione: il misterioso interlocutore di Margherita Nikolaevna era scomparso.", "Margherita ficc\xF2 la mano nella borsetta dove prima di quel grido aveva riposto la scatoletta, e si accert\xF2 che ci fosse ancora.", "Allora, senza pi\xFA pensare a nulla, scapp\xF2 via di corsa dal giardino Aleksandrovskij."], "p": 2317}]}`;export{a as default};
